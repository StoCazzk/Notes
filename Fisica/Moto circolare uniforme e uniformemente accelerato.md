---
lastSync: Sat Oct 05 2024 19:19:11 GMT+0200 (Ora legale dell’Europa centrale)
---
Fino ad ora abbiamo sempre immaginato moti o in due dimensioni o rettilinei, ma un corpo può anche muoversi lungo una circonferenza, in questo caso parliamo di moto circolare, e se la velocità del nostro corpo è costante parliamo di moto circolare uniforme. Dato che in questo caso la velocità è costante possiamo calcolarne il modulo attraverso una semplice formula che include la lunghezza della circonferenza (2$\pi r$) e il periodo del moto ($T$), ovvero il tempo che il corpo impiega a fare un giro completo, la formula quindi la seguente:
$$
v=\frac{2\pi r}{T} 
$$
Nel moto circolare uniforme, però, abbiamo anche un altro tipo di velocità, quella angolare che ci indica lo spostamento del corpo in radianti, questa nuova velocità la indichiamo con la lettera $\omega$. Anche questa può essere calcolate con una formula molto simile alla precedente, ovvero la totalità dell'ampiezza in radianti del cerchio (2$\pi$) fratto il periodo ($T$):
$$
\omega = \frac{2\pi}{T}
$$
Possiamo anche esprimere le seguenti formule in funzione della frequenza ($f$) che equivale al numero di giri fatti in un secondo, la formula per calcolare la frequenza è:
$$
f=\frac{1}{T}
$$
mentre le formule che utilizziamo in funzione della frequenza sono:
$$
v=2\pi rf
$$
$$
\omega = 2\pi f
$$
La velocità in un moto circolare uniforme, però, cambia direzione ad ogni istante, questo perché abbiamo un'accelerazione, detta centripeta ($a_{c}$) che punta sempre verso il centro della circonferenza. Per calcolarne il modulo abbiamo due formule:
$$
a_{c} = \frac{v^2}{r} \; \lor \; a_{c}=w^2r
$$
Ora però prendiamo il caso in cui la nostra velocità non sia più costante ma bensì che lo sia il modo in cui cambia, ovvero la sua accelerazione, in questo caso parliamo di moto circolare uniformemente accelerato. Come per la velocità anche l'accelerazione in un moto circolare uniformemente accelerato non è unica, ma ne abbiamo due, una che influisce sulla velocità angolare, chiamato accelerazione angolare ($\alpha$), e una che influisce sulla velocità ($a$). L'accelerazione che influisce sulla nostra velocità è però composta da due componenti, infatti $a$ è uguale alla somma vettoriale tra due altre accelerazioni, quella centripeta ($a_{c}$ che cambia la direzione della velocità) e quella tangenziale ($a_{t}$ che descrive l'aumentare la velocità ogni secondo), quindi:
$$
a = a_{c}+a_{t}
$$
possiamo quindi calcolare l'accelerazione tangenziale facendo la formula inversa, oppure utilizzando la seguente formula:
$$
a_{t}=\alpha r
$$
dove $\alpha$ è l'accelerazione angolare e $r$ il raggio della circonferenza su cui si muove il corpo

Per quanto riguarda le altre formule relative alla velocità angolare e allo spostamento abbiamo le stesse formule del moto uniformemente accelerato:
$$
\left\{
\begin{gather*}
\omega = \omega_{0}+\alpha t \\
\Delta \phi=\omega_{0}+\frac{1}{2}\alpha t^2
\end{gather*}
\right.
$$

Riprendendo, poi, l'accelerazione centripeta abbiamo che questa genera una forza, chiamata analogamente forza centripeta ($F_{c}$), che ha stessa direzione e verso dell'accelerazione centripeta. Possiamo calcolare questa forza utilizzando la seconda legge della dinamica:
$$
F_{c}=ma_{c}
$$
ricordiamo poi che nel caso di un sistema di riferimento non inerziale abbiamo anche una forza apparente, che ci spinge nel verso opposto rispetto alla forza centripeta, questa forza è detta forza centrifuga ($F_{ce}$) e ha stesso modulo di quella centripeta. 