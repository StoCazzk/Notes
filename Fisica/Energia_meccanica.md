L'energia meccanica è espressa dalla formula:
$$
E=K+U
$$
dove $E$ è l'energia meccanica, $K$ l'energia cinetica e $U$ l'energia potenziale.

L'energia meccanica si conserva, quindi è costante, solo nei casi in cui il corpo è soggetto a forze conservative. 

Da questa equazione ricaviamo anche che:
$$
K_{f}+U_{f}=K_{i}+U_{i}
$$ cioè che l'energia totale iniziale è uguale all'energia totale finale.

**Esempio di un problema con la conservazione dell'energia**
Un corpo di massa pari a 0,14 kg ($m$) cade da fermo su una molla verticale, da un punto che dista 0,86 m ($h$). Il corpo comprime la molla di 0,10 m ($\Delta s$). Qual è la costante elastica della molla ?

Come prima cosa imponiamo l'equazione dell'energia, dove l'energia potenziale gravitazionale è uguale all'energia potenziale elastica, dato che l'energia cinetica ($K$) è uguale a zero poiché il corpo parte da fermo :
$$
U_{g}=U_{e}
$$Riscriviamo quindi l'equazione ipotizzando che il punto zero sia il punto della molla compressa:
$$
mg(h+\Delta s)=\frac{1}{2}k(\Delta s)^2
$$
Isoliamo la costante elastica ($k$):
$$
\frac{2mg(h+\Delta s)}{(\Delta s)^2}=k 
$$
Quindi sostituiamo i valori con i dati fornitici in precedenza:
$$
k=\frac{2(0,14)(9,81)(0,86+0,10)}{0,10^2} \frac{N}{m}=2,6 \cdot 10^2 \frac{N}{m} 
$$
