Il Rinascimento non inizia con la fine del medioevo, ovvero nel 1492, difatti il primo periodo del Rinascimento, anche detto "primo rinascimento", si fa risalire al 1401, anno del concorso per la realizzazione delle ante della porta del battistero di Firenze. I grandi artisti di questo periodo sono Brunelleschi (architettura), Donatello (scultura) e Masaccio (pittura), considerato il diretto erede di Giotto, questi sono detti anche "padri del Rinascimento". Chiaramente il Rinascimento non si sviluppa dal nulla, ma ha le sue radici nell'arte dei secoli precedenti, che soprattutto con Giotto aveva troncato in toto le relazioni con l'arte principalmente iconografica dei bizantini. Questo però accade solo in Italia, tanto è vero che nel resto d'Europa noi assistiamo ad una diversa manifestazione ed evoluzione del così detto "Rinascimento", ovvero vengono ripresi in maniera differente in base a vari fattori, da politici ad economici a sociali, i valori tipici della cultura classica. Nella penisola italica abbiamo questo fenomeno di ampio sviluppo dal punto di vista artistico e culturale dato che gli altri stati europei all'epoca erano impegnati nella formazione di organi statali, mentre nella penisola vi erano numerosi staterelli e ducati indipendenti. 