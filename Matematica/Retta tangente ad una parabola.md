Diciamo che una retta è tangente ad una parabola se e solo se la retta e la parabola hanno la stessa retta tangente che è la retta stessa 

Se il punto si trova all'interno della parabola, non esistono tangenti, quindi per avere una retta tangente il punto per cui passa la retta si trova sulla parabola o fuori la parabola. Nel caso del punto sulla parabola la tangente è una sola, se il punto è esterno le tangenti sono sempre due. 

Per trovare questa tangente basta mettere al sistema il fascio di rette con centro il punto $P$ dato, di coordinate $(x_{p},y_{p})$, con l'equazione della parabola, ottenendo:
$$
\left\{
\begin{gather*}
y-y_{p}=m(x-x_{p})\\
y=ax^2+bx+c
\end{gather*}
\right.
$$
Otteniamo così un'equazione di secondo grado del tipo $ax^2+bx+c=0$, fatto questo poniamo il determinante ($\Delta=b^2-4ac$) uguale zero e così troviamo il valore per cui la retta è tangente e possiamo anche calcolare la sua equazione utilizzando la formula di retta passante per un punto e di coefficiente angolare noto. 

Da notare che se il nostro punto $P$ appartiene alla parabola per calcolare la tangente possiamo anche utilizzare la così detta formula dello sdoppiamento:
$$
\begin{gather*}
x\rightarrow \frac{x+x_{p}}{2}\\
y\rightarrow \frac{y+y_{p}}{2}\\
x^2\rightarrow x\cdot x_{p}\\
y^2\rightarrow y\cdot y_{p}
\end{gather*}
$$
Difatti con questo metodo basta sostituire i termini nell'equazione della parabola con quelli qui sopra per trovare la retta tangente. 

