Il Convivio è un'opera enciclopedica, poiché parla di vari argomenti, difatti in questo Dante mette tutto il suo sapere. Dante lo scrisse durante il suo esilio e lo scrisse perché aveva paura di essere dimenticato, quindi riversa al suo interno tutto il suo sapere, perché vuole essere ricordato come una persona di cultura. Dante scrive l'opera in volgare, nonostante allora la lingua ufficiale fosse il latino, difatti ad esempio il de vulgari eloquentia è scritto in latino. Dante lo scrive in volgare per rivolgersi al più ampio pubblico della borghesia ormai affermatasi nel contesto comunale. Con la parola "Convivio" il poeta indica un banchetto, e dà questo nome alla sua opera perché vuole creare un'idea di un banchetto "di sapere", e vede come convitati tutte persone di cultura eccelsa, e lui avrebbe aspettato ai piedi dei convitati per raccogliere qualche briciola di sapere, per poi conservarle per le persone che vorrebbero conoscere, quindi partecipare al banchetto. Quando Dante va ad ideare l'opera la vede divisa in 15 trattati, il primo funge da introduzione e poi ci sarebbero stati 14 trattati che Dante identifica come "il pane degli angeli", e questi trattati sarebbero serviti da supporto alle canzoni che poi vi avrebbe aggiunto, peccato che Dante non riesce a scrivere tutti e 14 i trattati, ne scriverà soltanto 4, uno per introdurre l'opera e gli altri 3 fanno da supporto ai versi scritti. Tutta la struttura dell'opera è descritta nel primo capitolo dell'opera, dove il poeta dice che Aristotele nella sua opera "la Metafisica", ha dichiarato che tutti gli uomini sono portati a sapere, a conoscere, quindi per soddisfare questa sete di sapere Dante usa il volgare, che è parlato da tante persone. Qui vediamo la prima differenza con la Vita Nova, dato che quell'opera era destinata solo ai fedeli d'amore, ad una classe quindi elitaria; d'altra parte il convivio era destinato a tutti. Quest'opera di particolare ha che la dottrina di Dante non è soggetta alla teologia, difatti questa è l'unica opera del poeta dove la teologia non c'entra per niente, perché per lui la cultura e la conoscenza non sono soggette alla teologia, difatti per conoscere bisogna studiare, non credere per cercare una verità. Nel primo trattato spiega la struttura dell'opera e la sua funzione. Nel secondo trattato, che è di impronta aristotelica, Dante spiega quelli che sono i cieli e le gerarchie angeliche, facendo suoi i concetti di Aristotele. Nel terzo trattato si parla specificatamente del fatto della conoscenza, che si può raggiungere solo attraverso lo studio. Nel quarto trattato Dante si discosta dal principale scopo dell'opera, difatti divaga sul concetto di nobiltà secondo Federico II e confuta la sua teoria secondo la quale si è nobili solo di nascita. Ad un certo punto, però, questo discorso viene troncato, probabilmente a causa dell'assenza di elementi. 

**I trattato** 
Nel primo capitolo Dante dice che tutti gli uomini sono predisposti alla conoscenza, però noi sappiamo che non tutti gli uomini sono acculturati, quindi Dante ci parla di cause connaturate ed esterne che impediscono all'uomo di conoscere ed acculturarsi. La prima causa connaturata di cui il poeta ci parla sono i difetti fisici: cecità, infermità ecc... che impediscono all'uomo che vuole conoscere di acculturarsi. Poi ci parla di altre cause connaturate, ovvero i vizi dell'anima, difatti l'uomo vizioso, come un ludopatico o un ninfomane, non riesce a conoscere, bisogna togliere prima il vizio alla base. Poi ci parla di cause esterne all'uomo, come quelle persone che hanno impegni politici o che hanno molti figli, che per sfamarli devono lavorare giorno e notte. Altra causa esterna all'uomo Dante la vede nella lontananza geografica magari da una scuola, ma queste persone il poeta non le giustifica e le bolla come persone pigre. Quelli che Dante, però, veramente condanna sono le persone dedite ai vizi, quelle non possono partecipare al banchetto. Poi Dante dice che le persone che hanno il sapere sono talmente magnanime che sono disposti a dare il loro sapere agli ignoranti, creando così un banchetto composto da persone sì sapienti ma anche disposte a diffondere il loro sapere, mentre le persone non sedute al banchetto raccolgono queste briciole di sapere, e tra queste c'è anche lo stesso poeta. Dante poi paragona la sua prosa al "pane degli angeli", perché come il pane accompagna i cibi e li rende più buoni, così la sua prosa avrebbe accompagnato la sua opera in versi.