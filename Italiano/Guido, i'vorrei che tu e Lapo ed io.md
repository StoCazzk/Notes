La poesia è un sonetto ed è divisibile in due parti. Nella prima (le due quartine) c'è in effetti un desiderio recondito del poeta che è quello di poter viaggiare, quindi tutto ciò che dice verte sul viaggio. La seconda parte (le due terzine) fanno riferimento all'amicizia e all'amore, tema che stava molto a cuore a Dante. In questa poesia Dante vuole viaggiare con i suoi amici, rinsaldando così l'amicizia. Poi si accorge che l'amicizia non è granché in confronto all'amore e quindi aggiunge al viaggio con gli amici tre donne. Dante parla di vascello e non nave, perché è una nave leggera a cui fa riferimento. Dante parla di burrasca e tempesta perché l'amicizia si vede nei momenti di difficoltà. Dante si riferisce all'impedimentum latino, che significa ostacolo, impedimenta, invece, sono i bagagli. Di due fanciulle a cui il poeta fa riferimento abbiamo il nome, questo perché all'epoca a Firenze fu stilata una lista delle 60 donne più belle, quella a cui Dante fa riferimento non è Beatrice (che si classificò al nono posto), ma potrebbe essere la seconda donna schermo di Dante. L'incantatore a cui Dante fa riferimento è il mago merlino, dato che egli conosceva la lirica provenzale e quella bretone. La scelta di mago merlino non è casuale, difatti secondo il ciclo bretone merlino costruì un vascello pieno di gioie. Nel primo verso c'è un polisindeto della lettera "e". Importante è l'allitterazione della lettera "v", che indica qualcosa di aereo e leggero. Poi c'è un iperbato al terzo verso e un'anastrofe all'ottavo verso. 