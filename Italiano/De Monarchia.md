Il De Monarchia è l'ultima opera pervenutaci di Dante. Questa è completa, è composta da tre libri, ed è scritta in latino, questo perché è un'opera internazionale, quindi doveva essere scritta nella lingua franca di allora, a differenza del de Vulgari Eloquentia che era scritto in latino perché era rivolto ad un pubblico colto. L'opera tratta della forma di governo più opportuna. Nel primo libro affronta la difesa dell'impero, dicendo che questo era l'unica forma di governo veramente efficace, perché questo vede in cima un imperatore, che avendo tutto (potere, ricchezza, manovra politica...) non è pungolato da desideri di tipo personale. Nel secondo libro, sempre in difesa dell'impero, Dante dice che l'impero è un'istituzione che Dio ha regalato agli uomini, poiché Dio già conosce il futuro di tutti, e quindi ha fatto in modo che Cesare dittatore istituisse l'impero, dando poi la possibilità ad Augusto di imporsi, e dando così vita ad un periodo di pace, tutto questo perché sotto l'impero dovesse nascere Cristo, ergo se Dio ha fatto nascere suo figlio sotto l'impero allora questo è la migliore forma di governo. Nel terzo ed ultimo libro c'è una difesa che il poeta fa non solo all'impero, ma anche all'impero come istituzione che secondo Dante non poteva venire dopo il dominio della chiesa, creando così la teoria dei due soli. Difatti egli afferma che la chiesa e l'impero siano come due soli: entrambi splendono di luce propria, mentre la chiesa affermava che l'impero fosse una luna, cioè che brillasse attraverso la luce del sole, ovvero la chiesa stessa. Quindi Dante loda l'impero e allo stesso tempo cerca di non inimicarsi la chiesa, difatti egli dice che un uomo virtuoso segue sia le leggi dello stato sia quelle di Dio. L'opera, come prevedibile fosse, scaturì numerose critiche, quindi il poeta dimostrò la sua tesi mostrando che la donazione di Costantino fosse falsa, e che quindi non ci fu mai nessuna donazione di terreni alla chiesa da parte dell'imperatore romano.   