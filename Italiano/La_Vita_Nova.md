---
lastSync: Tue Oct 15 2024 10:55:08 GMT+0200 (Ora legale dell’Europa centrale)
---
La Vita Nova è l'opera agganciata alla formazione di Dante, difatti Dante inizia la sua formazione poetica con le poesie di Guittone d'Arezzo, di tema civile, e poi viene a contatto con lo stilnovismo attraverso l'amicizia con Guido Cavalcanti. Il prodotto dell'influenza stilnovista sul poeta si concretizza nella scrittura della vita nova, un'insieme di sonetti dedicati a Beatrice, che non è la donna di cui abbiamo sempre sentito parlare ma è quel tipo di donna-angelo tipica dello stil novo. Quest'opera potremmo definirla un'autobiografia spirituale del poeta, è un prosimetro poiché è un misto tra prosa e poesia, infatti ogni poesia è preceduta da un'introduzione scritta dal poeta, ma può essere definita anche un'imitazione di un razos, poiché Dante scrive nel commento le motivazioni della poesia. Ma può essere considerata anche un vidas, poiché i trovatori all'inizio mettevano anche un poco della loro biografia, cosa che fa anche Dante, anche se è spirituale. Le liriche, tutte dedicate a Beatrice comprendono 42 capitoli di prosa e 31 liriche, 25 sono sonetti, 5 sono canzoni (tra cui due sono incomplete) e una è una ballata. La Vita Nova è stata scritta tra il 1291 e il 1294, il 1291 è data certa poiché quello è l'anno del primo anniversario della morte di Beatrice. Quest'opera era indirizzata al popolo colto facente parte della borghesia tipica del comune di Firenze del '200. L'opera si sviluppa su due incontri, Dante dice che il primo incontro con Beatrice lo avrà quando Beatrice avrà 9 anni, il 9 richiama sempre un riferimento numerologico, Dante rimane colpito dalla sua visione ma non la rivede. Il secondo incontro avviene a 18 anni, sempre multiplo di 3; questo incontro è importante poiché Beatrice concede in questo caso a Dante il suo saluto. Al secondo incontro, poi, c'è anche la prima visione di Beatrice (ne avrà 4 in totale), in cui egli sogna la prematura morte di Beatrice, Dante però non gli dà peso, anzi secondo le usanze si crea una donna schermo, ovvero una donna verso la quale Dante dà le sue attenzioni, per non creare il sospetto che si interessi di Beatrice. La prima donna schermo se ne va però da Firenze, e quindi se ne trova una seconda in tutta fretta, creando l'idea di una fitta tresca, e così Beatrice viene a sapere che Dante se la intende con questa donna, e quindi toglie il saluto al poeta, poiché offesa, e addirittura lo prende in giro con le amiche, questo all'epoca si chiamava "gabbo". Qui abbiamo la seconda visione di Dante, dove Beatrice segue la morte veramente, infatti ella muore e Dante cade in un profondo sconforto. Dopo un paio di anni Dante incontra una "donna gentile", la quale cerca di lenire il dolore del poeta per la scomparsa della donna amata, insieme a questa donna subentra la terza visione di Dante, dove il poeta vede Beatrice in paradiso che lo rimprovera per essersi buttato subito tra le braccia della donna gentile. Quindi lui la lascia e così ha la quarta ed ultima visione, dove Dante parla a Beatrice, dicendole che parlerà di lei solo in ambiti importanti da d'ora in poi, predicendo la scrittura della sua Divina Commedia. La Beatrice di cui Dante parla è molto probabilmente Bice Portinai, poiché molte date coincidono, questa è figlia di un banchiere, Folco Portinai. Questa donna nacque nel 1266, e sposò un certo Simone dei Bardi, un altro banchiere, un probabile matrimonio combinato, dato che tutta la famiglia dei Bardi erano banchieri, questa donna morì giovane, a 24 anni, mentre dava luce al figlio. Dante la chiama Beatrice poiché questa è portatrice di beatitudine, quindi anche il nome ha un significato.