---
lastSync: Wed Oct 16 2024 09:28:08 GMT+0200 (Ora legale dell’Europa centrale)
---

**Nascita e origine del termine**
Il Dolce Stil Novo non è una scuola perché non aveva delle regole fondanti, ma bensì è un insieme di esperienze che si rivolgono tutte alla poesia d'amore. Tutti i poeti facenti parte del Dolce Stil Novo vogliono cambiare lo stile di fare poesia e il concetto amoroso legato alla poesia. Il Dolce Stil Novo nasce verso la fine del 1200 a Bologna, da Guido Guinizelli che ne fu il promotore. Però questo si sviluppò soprattutto a Firenze con Guido Cavalcanti, Cino da Pistoia e Dante. Il nome ci è dato da Dante che lo mette in bocca a Bonagiunta Orbicciani nel ventiquattresimo canto del purgatorio, con i seguenti versi: 

E io a lui: "I’ mi son un che, quando
Amor mi spira, noto, e a quel modo
ch’e’ ditta dentro vo significando". 

“O frate, issa vegg’io”, diss’elli, “il nodo
che ‘l Notaro e Guittone e me ritenne
di qua dal dolce stil novo ch’i’ odo                      

**Parafrasi**
Ed io a lui: “Io sono uno che, quando
Amore mi ispira, prendo nota, e, nel modo 
in cui lui detta interiormente, io mi esprimo”.

“O fratello, ora intendo” disse “il punto
che bloccò il Notaro, Guittone ed io
al di qua del dolce stil novo che ora sento”.


**Stile e Tema**
I criteri del Dolce Stil Novo sono due: una nuova concezione stilistica e dell'amore. Difatti gli autori come Dante si sforzano di utilizzare parole più dolci e piane (accento sulla penultima sillaba). Per quanto riguarda i contenuti il Dolce Stil Novo si stacca dalle tematiche della scuola siciliana/toscana e si parla sempre d'amore. Anche il target della poesia cambia, la poesia è sempre elitaria però all'élite sociale si passa all'élite culturale, ovvero agli studiosi e agli intellettuali. Questo cambio di tematiche e di audience è dato dal fatto che verso la fine del 1200 si affermano organi come i comuni, e anche la nobiltà decade a favore di mercanti e borghesi in generale. Si privilegia quindi la nobiltà, ma di animo, che può essere guadagnata solo dalle persone che vivono nella continua tensione del desiderio amoroso. In poche parole questi poeti non si interessano della conquista della donna, ma solo ai sentimenti che lei provocava, da qui nasce anche il concetto di "donna-angelo" che avvicina il poeta a Dio e che non ha una vera e propria dimensione fisica, e vengono messi in risalto solamente il volto, sempre impassibile e di alabastro, i capelli e le labbra. La donna, poi, non si mette in mostra, non esce spesso di casa e si mostra solamente nei giorni importanti, e sempre accompagnata da altre donne. Anche la figura dell'uomo cambia, difatti questo non fa più incetta di donne, ma anche lui e nobile e anche lui è sempre in compagnia di altri uomini. Nello stil novo, poi, gli spiritelli non raggiungono mai la persona amata, perché se lo facessero la donna si innamorerebbe e non ci sarebbe più quella tensione emotiva che raffina l'animo secondo gli stilnovisti. 