---
lastSync: Wed Oct 16 2024 09:18:24 GMT+0200 (Ora legale dell’Europa centrale)
---
 **Nascita**
 Dante nasce nel 1265 d.C. a Firenze, durante un grande boom economico della città, ma anche un periodo di grande instabilità politica. Firenze aveva un'organizzazione di tipo comunale dove a governare era la classe mercantile e borghese. Dopo un iniziale periodo di pace tra tutti i comuni questi cominciarono a farsi la guerra, e anche all'interno del comune cominciarono ad esserci i primi screzi, che andarono a creare due fazioni, quella dei guelfi (papa) e quella dei ghibellini (imperatore), poi anche all'interno della fazione dei guelfi vi fu una scissione tra guelfi bianchi e neri. I guelfi bianchi erano capeggiati dalla famiglia dei Cerchi, mentre quelli neri erano capeggiati dalla famiglia dei Donati. I guelfi bianchi erano più potenti poiché ricchi e la loro fazione era principalmente composta da mercanti, invece quelli neri erano principalmente formati da proprietari terrieri. Il padre di Dante era di condizioni economiche molto modeste, e quindi non aveva mai partecipato attivamente alla vita politica del comune, avendo paura di subire delle ritorsioni, nonostante ciò era schierato con i guelfi bianchi, ma ci vide lungo poiché quando salirono al potere i guelfi neri egli scampò dall'esilio. Lo stesso non accade al figlio, Dante, che a differenza del padre fu sempre schierato politicamente. Il matrimonio di Dante ebbe una coloritura politica, infatti sin da quando aveva 3 anni fu promesso in sposo a Gemma Donati, appartenente ad una ricca famiglia di proprietari terrieri, esponenti dei guelfi neri. Dante con lei ebbe sicuramente 3 figli, anche se si ipotizza ci sia un quarto di cui non abbiamo testimonianze certe, i primi due figli però saranno di sicuro anch'essi dei letterati, e la terza figlia si farà suora, facendosi chiamare suor Celeste. Dante ebbe sin da giovane un'ottima formazione culturale, lo notiamo nella divina commedia in cui si nota una vasta conoscenza del latino, della lingua d'oc e d'oui. Brunetto Latini, uno dei più grandi maestri dell'epoca, fu precettore del giovane Dante e lo introdusse anche allo studio dell'arabo, e per il giovane fu anche un maestro di vita. Latini scrisse un importante libro chiamato la "Rettorica", che consisteva in un libro in cui si parlava di come utilizzare la retorica nella politica, senza però prescindere mai dall'etica, in poche parole non bisogna mai essere dei demagoghi. 

**L'esperienza Stilnovista**
La prima formazione culturale e letteraria di Dante viene dallo studio della lingua francese, dato che era una letteratura già formata a differenza della nostra. Dante oltre alla letteratura francese inizia ad interessarsi anche alla poesia che Guittone d'Arezzo aveva portato a Firenze. A Dante piacque di Guittone il tono civile che il poeta diede alle sue poesie, mantenendo sempre però il tema amoroso, questo nuovo tipo di poesia la differenziava dalla poesia precedente. Dante ebbe la possibilità di avvicinarsi allo stilnovismo grazie alla poesia di Cavalcanti, dato che entrambi erano schierati politicamente nella stessa fazione, difatti i due diventarono persino amici. Così Dante entra a far parte di quella cerchia che condivideva il cambiamento di tono sociale della poesia e che si faceva portavoce di un nuovo tipo di amore. Dante sappiamo che visse l'esperienza stilnovista poiché scrisse la "Vita Nova". Dopo la Vita Nova Dante approfondirà i suoi studi filosofici, frequentando due scuole, lo studium francescano, a Santa Croce, e lo studium domenicano a Santa Maria Novella. In queste scuole si studiavano soprattutto San Tommaso e Sant'Agostino, che facevano entrambi capo alla teoria aristotelica. Possiamo affermare che Dante abbia studiato questi pensieri poiché nella sua opera fa riferimento alla teoria aristotelica numerose volte. Anche l'idea che intorno alla terra girino nove cerchi viene dalla teoria aristotelica, in ordine di apparizione questi cerchi sono: Luna, Mercurio, Venere, Sole, Marte, Giove, Saturno. Dopo i pianeti ci sono poi le stelle fisse e poi il primo mobile, ovvero il cielo fisso che imprime il movimento agli altri cerchi. Il primo mobile rispecchia la volontà di Dio, quindi Dio muove i cerchi. I cieli sono pregni di energia divina, poiché mossi da Dio, mentre gli astri nei cieli sono quelli che influenzano la vita dell'uomo. Già ai tempi di Dante l'astrologia quindi era una scienza studiata. Dante riesce a conciliare questo concetto pagano dell'astrologia con la credenza cristiana affermando che anche se qualcuno riuscisse a legger il futuro, tutto quello che sta facendo è leggere il volere di Dio. Lo studio degli astri interessa anche il fisico dell'uomo, e lo può anche influenzare, difatti sempre secondo Aristotele tutti noi abbiamo degli spiritelli vitali, e in base alla posizione degli astri questi spiritelli si possono posizionare su una parte specifica del corpo, creando così benesseri e malesseri. 

**L'impegno politico**
Dante comincia la sua carriera politica nel 1295. Prima di parlare però della sua politica bisogna nominare Giano della Bella, che nel 1293 promulgò degli ordinamenti giuridici secondo i quali i ricchi proprietari terrieri e il popolo minuto non poteva partecipare al governo, questo perché voleva favorire così la classe mercantile, che all'epoca governava i comuni di tutta l'Italia settentrionale. Nel 1295, però, si decise che anche i ricchi proprietari terrieri potessero partecipare al governo purché fossero iscritti ad una corporazione, quindi purché si mettessero sullo stesso piano dei mercanti. Quindi Dante si iscrisse alla corporazione dei medici e speziali, cominciando la sua carriera politica, entrando subito nel consiglio del popolo, partendo quindi dal basso, poi entrando nel consiglio dei savi, più importante del precedente, infatti questo eleggeva i priori, che governavano il comune. Nel momento in cui divenne anch'egli un priore, Dante mise in pratica quella che era la regola di Brunetto Latini, suo precettore, ovvero di non dividere mai politica ed etica. I priori, però, ad un certo punto decisero di escludere dal gioco politico quelle parti più faziose, che più mettevano zizzania, peccato che tra questi faziosi ci fosse anche il miglior amico di Dante: Cavalcanti, e Dante, nonostante ciò, firmò l'ordine di esilio, e anche molti parenti della moglie furono così allontanati. Quindi nel 1301 Dante divenne componente del consiglio dei 100, e a questo punto cominciò la parte peggiore per Dante, poiché inizia a scontrarsi con Bonifacio VIII, che ebbe la grande idea di fingere di portare la pace a Firenze, per tenere sotto controllo la Toscana, che era l'unica regione che più poteva contrastare il potere papale. Dante si accorse dell'inganno di Bonifacio, e a sua volta Bonifacio capì di essere stato scoperto, quindi mentre Dante era a Roma il papa portò in Italia Carlo di Valois, che appoggiò al potere la fazione dei guelfi neri, allora cominciarono le ritorsioni contro la fazione di Dante dei guelfi bianchi, e così Dante si ritrovo con la casa saccheggiata quando nemmeno era tornato a Firenze. Una volta saliti al potere i guelfi neri, Dante fu poi accusato di aver disobbedito al papa e di baratteria, ovvero di appropriazione indebita di denaro pubblico, e così fu condannato all'esilio col nome infangato. In effetti una chance di "redimersi" gli fu data, infatti sarebbe potuto tornare se e solo se si fosse scusato col podestà, però il poeta si rifiutò di scusarsi per qualcosa che non aveva fatto, e quindi fu anche condannato al confino e al pagamento di una multa, come se fosse stato un vero ladro, e anche in questo caso sarebbe potuto tornare a Firenze, proclamandosi colpevole, ma rifiuta ancora una volta. Alla fine gli fu data un'ultima chance, quella di tornare in città col capo coperto di cenere, ancora una volta rifiutò e quindi i cittadini di Firenze fecero ricadere la colpa sui figli di Dante, che si videro tutti i beni confiscati. Però, mentre era in esilio, come ultima speranza, Dante scrisse una lettera a tutti gli esponenti politici e i signori d'Italia dove esortava ad accogliere Enrico VII di Lussemburgo come imperatore, discendente di Federico Barbarossa, ma visto che tutti rifiutarono il suo arrivo, persino il re di Napoli, Dante si rassegna a girovagare per il resto della sua vita, e visse girovagando di corte in corte, e questo tra tutti i signori che lo ospitarono elogerà solo Cangrande della Scala, signore di Verona. Dante morirà tra il 13 e 14 settembre, colpito dalla malaria, nel 1321.