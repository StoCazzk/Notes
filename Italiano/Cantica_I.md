---
lastSync: Mon Oct 21 2024 15:42:53 GMT+0200 (Ora legale dell’Europa centrale)
---
# **Canto I**

v 1-3 Dante quando scrisse la divina commedia aveva 35 anni, che all'epoca era considerato l'esatta metà dell'età di un'uomo, dato che nella bibbia si diceva che l'età media di un uomo era 70 anni, ed effettivamente all'epoca l'età media era quella. Nel primo verso abbiamo questo "nostra", poiché vuole riferirsi a tutti gli uomini. Nel secondo verso, invece, usa il "mi", passando così dal generale al particolare. Il "mi ritrovai" vuol dire "vagavo". Al terzo verso poi torna alla forma universale usando un verbo impersonale, inoltre, utilizza il termine smarrita e non perso perché la via del bene per Dante può essere ripresa.

v 4-6 La seconda strofa contiene una riflessione del poeta. L'allitterazione della lettera "s" nel secondo verso aiuta ad immedesimarsi nella selva oscura in cui si trova Dante. Questa selva che Dante ci descrive non è un bosco reale, ma bensì è un'allegoria del peccato in cui il poeta si perde. 

v 7-9 Nel secondo verso quando il poeta scrive "ma per trattar del ben ch'i' vi trovai" intende gli insegnamenti che impara durante il sua viaggio e si riferisce anche all'incontro con Virgilio. 

v 10-12 Nella quarta strofa Dante parla del sonno poiché lo smarrimento del peccato avviene quando la ragione "dorme". La verace via di cui parla Dante è, poi, la via del ritorno letteralmente, mentre allegoricamente intende la via della virtù cristiana. 

v 13-18 Ad un certo punto Dante, mentre percorre la selva, trova un colle con dietro la luce, così credendo di aver trovato una via d'uscita, dato che il poeta identifica la luce con Dio, allegoricamente Dante identifica questi versi con la fine del peccato con una piccola penitenza (la risalita del colle), raggiungendo così di nuovo Dio. Dante quindi raggiunge la base del colle, che allegoricamente indica la fine del cammino del peccato. Dante parla di pianeta e non di stella quando si riferisce al sole, poiché nell'astrologia tolemaica il sole era un pianeta come gli altri, e il poeta si calma poiché il sole indica sempre la retta via, sempre allegoricamente riferendosi a Dio. 

v 19-21 Dante parla di "lago del cor" perché per la concezione aristotelica il cuore era formato da una cavità in cui dimoravano anche gli spiritelli, e quando si aveva paura il sangue si ritraeva in questa cavità, e tornava a fluire solo dopo che la paura era passata. 

v 22-27 Dante, ormai raggiunto questo colle ed avendo scorto il sole, si volge indietro a guardare la selva per ringraziare di non essere morto. Dante dice pelago (mare), latinismo derivante da pelagus (eccezione della seconda declinazione), e invece guata è prestito linguistico dal germanico, che letteralmente vuol dire sentinella ma in questo caso vuol dire pericolo. 

v 28-30 Per il poeta il lato destro è la parte della rettitudine, quindi il piede fermo a cui Dante si riferisce nei versi è quello destro. Dante, quindi, tenta di salire il colle deserto, e mette l'accento su "deserto" perché la via della redenzione è sempre costellata da pochi individui. 

v 31-36 La lonza è la prima delle fiere che incontra dante, la lonza ha un pelo maculato ergo attraente, ed è simbolo della lussuria. La lonza non si pone in maniera negativa nei confronti di Dante, lo avrebbe potuto fare ma non lo fa, e gli blocca semplicemente il cammino, quasi volesse ostacolarlo nella salita. Nel terzo verso il "volte volto" vuol dire che più di una volta fu tentato di volgere il cammino, volte indica il volto, il volto invece è il participio passato del verbo volgere.

v 37-42 Secondo la teoria aristotelica il mondo fu creato in primavera, e la vita nasce dopo l'inizio della primavera, dopo il 21 marzo, e secondo la religione cattolica la rinascita di cristo avviene sempre la prima domenica dopo il primo plenilunio di primavera, così dante concilia teoria aristotelica e Cristianità, affermando che Dio abbia creato la vita e il mondo durante lo stesso periodo che Aristotele individuava. Nella divina commedia dio non è mai nominato, si usano sempre delle perifrasi. Essendo che quindi siamo nel periodo di creazione del mondo da parte di Dio, dante spera di potersi salvare dalla belva che lo sta attaccando. 

v 43-48 Mentre Dante scappa dalla lonza, questa è affiancata da un leone, simbolo della superbia, proprio quando Dante si stava affrancando, questo si scaglia verso di lui ma non lo prende, insomma fa un gesto di scherno. 

v 49-54 Infine arriva la scheletrica lupa, immagine della cupidigia (derivato dal verbo latino cupio), ovvero il desiderio senza fondo. Dante identifica in questo peccato il peggiore di tutti, e alla sua vista perde ogni speranza di salvarsi e di scappare. 

v 55-60 Dante nei versi successivi confronta sé stesso con colui che prende il più possibile per guadagnare in seguito, quindi o un mercante che rivende le sue merci, o un giocatore che gioca il suo denaro, ma entrambi possono perdere il denaro acquisito, come Dante in questo caso. Così Dante quando si vede parare queste fiere davanti inizia a piangere. Il sole tace è una sinestesia, poiché il sole chiaramente non può mai tacere. 

v 61-63 Il lungo silenzio di cui Dante parla si riferisce alla selva oscura, ma allegoricamente questo indica la ragione, che era stata in silenzio per tanto tempo, e per questo Dante si ritrova nel peccato. 

v 64-66 La parola "miserere di me" è una formula liturgica, quindi Dante dà prova della sua religiosità in questo verso. La paura di Dante in questo caso è superiore a quella umana, talmente grande che al vedere un ombra chiede comunque il suo aiuto, senza sapere a chi appartenga.

v 67-69 Dante dice "lombardo" poiché all'epoca il termine si riferiva a tutta l'Italia settentrionale, infatti Virgilio nasce a Piattole. Il verso "non omo, omo già fui" è una anadiplosi, che consiste nel ripetere una parola identica o dopo un segno di interfunzione o nel verso successivo. 

v 70-72 Virgilio nasce nel 70 a.C. e muore a Brindisi nel 19 a.C., quindi nasce e vive prima della nascita di Cristo, inoltre nasce prima che Giulio Cesare potesse conoscere le sue doti, dato che questo morì nel 44 a.C., Virgilio poi definisce Augusto buono poiché durante il suo regno ci fu la cosiddetta Pax Augustea, un periodo di prosperità e pace per tutto l'impero. Virgilio definisce i suoi dei bugiardi poiché se fosse nato durante la Cristianità si sarebbe probabilmente convertito. 

v 73-75 Enea è definito giusto poiché ha la pietas, cioè antepone il volere degli dei al suo, sempre. Invece Troia è definita superba poiché le sue mura erano inespugnabili, dato che erano state donate da Apollo. 

v 76-81 Dante paragona Virgilio ad una fonte, perché come la fonte crea un corso d'acqua così la poetica di Virgilio ha dato origine al bel parlare e alla poesia e all'eloquenza. Dante poi abbassa la testa, infatti si sente ignorante rispetto a Virgilio. 

v 82-84 Dante con i versi successivi dà poi prova di come i suoi studi siano di matrice umanistica, dato che conosce l'autore e la sua lingua. 

v 85-87 Lo bello stile a cui Dante fa riferimento è quello tragico, perché in antichità era considerato il massimo tipo di letteratura, poiché trattava di persone e argomenti nobili. Lo stile medio poi affrontava argomenti che riguardavano la gente comune (la commedia di oggi). Lo stile basso era riservato ad argomenti non ritenuti importanti, come quelli di argomenti pastorali. In questi versi Dante poi riconosce anche di essere famoso. 

v 88-99 Dante quindi chiede aiuto a Virgilio per scacciare la lupa che lo ha assalito e che lo fa tremare dalla paura. Viriglio lo vuole aiutare e quindi gli consiglia di prendere un'altra strada se vuole vivere, dato che la lupa uccide tutti quelli che cercano di attraversare il colle. La lupa è identificata con la cupidigia, peccato di cui tutti gli uomini si macchiano almeno una volta nella vita. Per Dante è il peccato peggiore, perché si accoppia e dà vita a tutti gli altri peccati capitali. Si nota anche il desiderio senza fondo della lupa dalle parole di Virgilio, il quale ci dice che dopo aver divorato un corpo ha più fame di prima. 

v 100-102 Virgilio poi ci dice che sono tante le persone che peccano di cupidigia e quindi ci a una premonizione, secondo la quale i peccatori di cupidigia saranno sempre di più finché non arriverà un veltro (cane da caccia, affamato) che la ucciderà con dolore. Ora l'ambiguità di questi versi proviene dal fatto che non sappiamo a chi Dante si stesse riferendo quando parlava di questo "veltro". Ci sono varie ipotesi:
- Cristo
- Lo spirito santo
- Cangrande della scala, signore di Verona, che Dante elogerà numerose volte
- Uguccione della Faggiola, signore di Pisa e sostenitore dell'imperatore come Dante
- Benedetto XI, successore di Bonifacio VIII, che Dante potrebbe vedere come colui che ha spodestato Bonifacio

v 103-105 Virgilio continua la sua premonizione dicendo che questa persona non cercherà né denaro né terra, ma solo sapienza, amore e virtù (queste tre parole fanno il verso alla trinità: padre, figlio e spirito santo). Anche l'espressione "tra feltro e feltro" è alquanto ambigua perché potrebbe indicare un luogo geografico tra Veneto ed Emilia Romagna, fortificando l'ipotesi che si Dante si stia riferendo a Cangrande della Scala. Però potrebbe riferirsi al feltro di cui erano ricoperte le urne elettive nei comuni, quindi a qualcuno di eletto come ad esempio un imperatore. Oppure ancora potrebbe riferirsi al feltro indossato dai monaci francescani e domenicani, quindi potrebbe riferirsi al papa. 

v 106-108 Il velcro di cui si è parlato nei versi precedenti sarà la salvezza di quella umile Italia per la quale morirono Camilla, Eurialo, Niso, Turno, questo ci fa notare come latini e troiani siano messi sullo stesso piano, poiché entrambi sono morti per la grandezza dell'Italia. 

v 109- 111 Questo velcro ricaccerà la lupa nell'inferno. Nella Divina Commedia, Dante non nominerà mai né Dio né Lucifero, riferendosi a loro come primo amore (Dio) e prima invidia (Lucifero).

v 112-120 Virgilio poi dice che se Dante vuole salvarsi dovrà seguirlo, portando il poeta all'inferno. Virgilio si riferisce alle persone nate prima della nascita di cristo come "spiriti dolenti", questi spiriti sarebbero i grandi sapienti del passato. Queste anime sono dolenti perché non hanno avuto modo di conoscere a Dio, perché Dio non si è rivelato a loro, non sono riusciti ad arrivare al perché delle cose, che conosce appunto solo Dio. La seconda morte a cui Virgilio fa cenno sarebbe quella del giudizio universale, poiché queste anime sono limitate all'inferno e nel giudizio universale scompariranno definitivamente. Virgilio, poi, prospetta già il purgatorio al poeta. 

v 120-136 Fia deriva dal latino (fio, fis). Virgilio predice anche a Dante il paradiso, e gli dice che sarà accompagnato lì da Beatrice. Dante è preso da questo fatto di poter vedere l'inferno.

# **Canto II**

Il canto II è il capitolo che inizia il viaggio di Dante. La protasi è un riassunto ridotto all'osso che parla del contenuto che ci accingiamo a leggere. Come nell'antichità anche nel canto II troviamo una protasi. A dante in questo canto viene un dubbio, difatti dubita di essere all'altezza di poter affrontare un viaggio nell'oltretomba, poiché prima di lui sole due altre persone l'hanno fatto, ovvero Enea, che discese negli inferi per vedere il padre Anchise, e l'altro fu San Paolo. Non essendo né uno né l'altro, essendo anzi un uomo comune, questo chiede a Virgilio se lui è all'altezza di affrontare il viaggio. Virgilio gli risponde che dante è preposto a fare questo viaggio, poiché persone già morte e meritevoli hanno chiesto a Viriglio di aiutare dante, queste persone sono beatrice, Sant'Anna ecc...

v 1-6 Siamo al tramonto, cioè sera, e l'aria serale e l'assenza di luce faceva si che gli animali potessero tornare nelle stalle. Dante dice "da solo" dato che Virgilio è un'anima. Il termine guerra ha un senso lato in questo caso, nel senso di travaglio, di cammino difficile e di angoscia. Dante scrive la commedia solamente ricordando, non si scrive nulla chiaramente.

v 7-9 In questa terzina c'è un'invocazione alle muse (nelle due precedenti si trova la protasi). In questa strofa dante commette anche un atto di superbia, e difatti egli stesso, nel purgatorio, dirà che lui sarà punito lì, nel girone dei superbi. Il peccato di superbia lo si vede nella parola "alto ingegno" che Dante si auto attribuisce. 

v 10-15 Dante ha quindi il dubbio di non essere capace di affrontare il viaggio, esplicitando il suo dubbio a Virgilio. Il poeta dice che Virgilio nell'Eneide scrisse che Enea riuscì ad andare nell'oltretomba con tutto il suo corpo. 

v 16-24 Avversario di ogni male è una perifrasi per indicare Dio. Dante dice che Dio fu favorevole alla discesa negli inferi di Enea perché questo era destinato a grandi cose, ovvero alla fondazione di Roma, e anche noi lettori ci accorgiamo che questo fosse importante sia come persona sia per il compito datogli dal padre Anchise negli inferi. Enea fondò Roma, e questa era importante sia per l'impero che creò e sia perché fu poi la sede dei papi, successori di Pietro.

v 25-27 In questi versi Dante continua l'arringa dei versi precedenti, in cui dice che fu Anchise che disse ad Enea di dover fondare la città eterna. Inoltre grazie alle parole del padre, Enea ebbe la forza di sconfiggere il re Turno, che considerava il Lazio suo possedimento, proprio perché sapeva che avrebbe vinto, visto che era favorito da Dio secondo le parole di Anchise.

v 28-30 Enea aveva un compito speciale, poi negli inferi ci andò "lo vas di elezione", cioè san paolo, definito così nella lettera ai corinzi. Era importante che san paolo attraversasse gli inferi per rinvigorire la sua fede.

v 31-33 Dante dice che queste persone avevano un grande compito, mentre mette in dubbio la sua di funzione, non essendo egli Enea o San Paolo. Lui si ritiene indegno di questo viaggio.

v 34-36 In questi versi c'è la regola latina del "timeo ne", che si traduce con "temo di non", ma doppia negazione è affermazione e quindi il non si omette, come fa Dante. 

v 37-42 Dante si rende conto di non essere lucido, e capisce che mentre prima era diventato importante uscire dalla selva oscura, adesso quell'uscita potrebbe costargli parecchio, perché si sta per imbarcare in un'impresa in cui né lui né gli altri lo vedono all'altezza. Quindi fa una similitudine, e il poeta si paragona a quelle persone che prima vogliono una cosa e poi ragionandoci non la vogliono più. 

v 43-48 Virgilio quindi risponde che lui è semplicemente spaventato, come una bestia a cui passa davanti un'ombra. 

v 49-51 "A ciò" corrisponde all "Ut" latino, quindi introduce una finale e vuol dire affinché.

v 52-57 Ora Virgilio racconta il suo incontro con Beatrice mentre lui si trovava nel limbo. Virgilio definisce le anime nel limbo "sospesi" perché queste vivono nel desiderio continuo di giungere al paradiso e di vedere Dio e il dolore di non poterlo vedere, tutto questo perché nati prima della venuta di Cristo. La "stella" a cui Virgilio fa riferimento sarebbe Diana, dato che questa è la più splendente, dato che è la prima a comparire la mattina con il nome di lucifero, e l'ultima la sera con il nome di vespero. C'è poi un riferimento allo stilnovismo quando Dante usa come sinonimo di dolce la parola "piana", dato che così erano le parole nelle poesie stilnoviste. 

v 53-63 Beatrice inizia il suo discorso con una captatio benevolentia, ovvero lo riempie di complimenti per ingraziarsi la sua benevolenza. Beatrice con la parola "mantoano" dimostra di conoscere Virgilio, mentre è Virgilio che non conosce Beatrice. La parola "amico mio" è piuttosto ambigua e ha tre interpretazioni:
- Beatrice lo chiama amico poiché Dante è l'unica persona che l'ha amata in modo disinteressato
- Lo chiama amico mio sono per una formula, poiché è amico suo ma non della sorte
- Amico mio perché Dante sta soffrendo dato che nemmeno pensa che lei possa andare in suo soccorso, quindi non si aspetta nulla da lei

v 64-66 Beatrice quindi dice di temere di essere arrivata tardi in soccorso del poeta.

v 67-69 Beatrice quindi lo esorta a salvare Dante.

v 70-75 L'amore a cui Beatrice fa riferimento consiste nella carità divina.

v 76-84 Virgilio si riferisce all'anima di Beatrice con il termine "donna", richiamando così i principi stilnovisti, difatti in vita Beatrice elevò l'anima di Dante verso Dio. Il cerchio minore a cui Dante fa riferimento sarebbe la Luna, sotto al quale ci sono tutte le cose materiali. Virgilio è disponibile ad aiutare Beatrice, ma è mosso dalla curiosità di sapere cosa ha portato Beatrice in un posto come il Limbo.

v 85-93 Beatrice fa una postilla in cui dice che le persone che fanno del bene non devono avere paura poiché le uniche cose da temere sono le azioni che danneggiano l'altro.

v 94-96 La donna a cui si fa riferimento è la Madonna, l'unica donna capace di far cambiare idea a Dio, e questa sta piangendo per la sorte di Dante, perso ancora nella selva. La Madonna poi è simbolo della grazia preveniente.

v 97-102 La Madonna chiese che santa Lucia, simbolo della grazia illuminante, andasse davanti a Beatrice, la persona più vicina al poeta, per segnalare il fatto che Dante avesse bisogno di aiuto, quindi la madonna non agisce direttamente. "L'antica Rachele" sarebbe la moglie di Giacobbe, e questa si trovava vicino a Beatrice poiché è la rappresentazione della vita contemplativa, quindi quando viene chiamata Beatrice era in contemplazione di Dio.

v 103-105 Beatrice in questo caso indica la grazia operante, poiché è lei che si "sporca le mani" per aiutare il poeta.

v 106-108 Quindi Lucia sgrida quasi Beatrice, dicendo che lei è distratta ed è troppo intenta a contemplare Dio. La "fiumana" sarebbe l'onda del peccato, che è peggiore del mare aperto, dato che nella fiumana sei perso per sempre.
